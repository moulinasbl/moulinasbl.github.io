---
lang: tr
layout: tr/news
title: Kiracı ve ev sahibi haklar ve mecburiyetleri
section: news
published: true
abstract: Belçika’da yaşan vatandaşlarımızın ve diğer ülkelerden buraya göç etmiş kişilerin yaşadıkları sorunlar içerisinde öncelikli olarak kira ile ilgili sorunlar yer alıyor.
---

KİRACI ve EV SAHİBİ HAKLAR VE MECBURİYETLER

Bu bağlamda her kesin bilmesi gereken bazı ana kurallar var. Aşağıda bu kanun ve kurallar, haklar ve mecburiyetler konusunda bazı ana bilgiler veriyoruz.
Kira kontratlarında iki taraf bulunuyor. Bu taraflardan her birisinin karşı tarafa karşı mecburiyetleri ve aynı zamanda hakları var. Mülk sahipleri ne kadar da her şeye hakları olduklarını sansalar da kiracılarına karşı mecburiyetleri de var.

Bu kuralların başında da öncelikli olarak yapmış oldukları kontrat çerçevesinde kiraladıkları konutun yaşanılabilir olması kuralı var. Yani ev olarak kiralanan mülkün nemli olmaması, duvarlarda nem mantarı bulunmaması, ısınma sisteminin çalışır olması, elektrik sisteminin yeni kira normlarına uyması, kiralanan evin havalandırılabilir olması, yeteri kadar ışık alıyor olması, sıcak su sisteminin çalışır olması gerekiyor. Mülk sahibinin kiraya verdiği mülkün bilhassa bina yangın sigortası olması gerekiyor.

Kiraya verilen evin/apartmanın elektrik, gaz ve su saatlerinin ayrı olması gerekiyor. Bu bir mecburiyet. Paylaşımlı su, elektrik ve gaz saatleri konusunda belirli bir içtihat olduğundan mal sahibi çoğu zaman Sulh Mahkemesi önde sorun yaşayabiliyor. Çünkü mal sahibinin, ya da saatlerin üzerine açık olan kişinin, kullanımın ne kadarının kendisine ne kadarının kiracıya ait olduğunu ispat etmek durumu var.

Yukarıda belirtilen nedenlerden dolayı da ev sahibi ve kiracının, kira kontratı yapıldıktan ve ev içerisine girilmeden bir durum (temizlik, boya, ev içerisinde bulunan aletlerin, elektrik prizlerinin, telefon bağlantısının, kablolu dağıtımın, su yollarının, banyo ve tuvalet malzemesinin) tespiti gerekiyor. Bu da daha sonra olabilecek sorunların önüne geçilmesi için gerekli bir adım. Evet bu tespitin bir maliyeti var. Ancak bu maliyet her iki taraf tarafından ödeneceği için çok yüksek değil ve diğer taraftan da her iki tarafı da koruduğu ve ileride olabilecek sen yaptın yok böyleydi münakaşalarına son verebileceği için çok önemli. Unutmayınız ki ev içerisinde olabilecek ve kiracıya ya da ev sahibine çok ağır maddi yükümlülükler getirebilir.

Kiraya verilen ev/apartmanın kiracı girdiğinde yaşanabilir olması koşulunda aranan şartlardan birisi, bu mekânın temiz olması, boya/badanasının temizliği, evin içinde mutfak aletleri (Ocak, davlumbaz, fırın) varise bunların çalışır ve temiz durumda olması gereği var.

Su olan yerlerde; mutfak, lavabo, banyo ve tuvaletlerin su akıtmaması ve giderlerin çalışır durumda olması gerekiyor. Aynı şekilde ev içerisindeki sıcak su bir şofben (gaz ya da elektrik)ile sağlanıyorsa, bunların bakımının yapılmış olması ve sertifikalarının kontrata ilave edilmesi zorunluğu var. Bu zorunluk kira kontratı süresince kiracı tarafından yapılması gereğini de ortaya koyuyor. Kiracı çıkarken de bu bakımları yaptırmak zorunda ve kira süreci içerisinde yapılmış olan bakım belgelerini de ev sahibine sunmak zorundadır. Yapılmamış bakımlardan dolayı kira sürecinin ilk senesi içinde ev sahibi ikinci senesinden itibaren de kiracı sorumludur.

Kira kontratları, belli formüller içerisinde hazırlanmış olup Office des Propriaitaires veya Kiracı Kuruluşlarından teemin edilebilir. Bu kontrat örnekleri devamlı olarak yeni yasa ve kurallar çerçevesi içerisinde değiştiği için en son kuralları içerir.

Belçika kira kontratları tüketim indekslerine bağlı olarak yapılır. Kira arttırımları (zamları) bu indekse göre yapılır. Kontrat imzalandığında, bir önceki ayın indeks rakkamları göz önünde tutulur. Kontratın birinci senesinde de bir ay öncesinin indeksi göz önünde tutularak yeni kira bedeli hesaplanır. Yüzde ikilik artışların altındaki artışlar kiraya yansıtılamaz.
Nasıl hesaplanır.

Kira bedeli x Yeni indeks = Yeni Kira
Eski indeks

#### KİRA KONTRATLARI

2000’li senelerin başında çıkmış olan yeni kira yasasına göre kira kontratları 1 + 1 + 1 olarak yapılır. 1 Senelik kontrat yoktur. Şayet 1. Senenin sonunda kiracı çıkmak istediğini bildirmemişse kontrat otomatik olarak 1+1 olarak iki sene daha uzar. Bu süre içerisinde mal sahibi evde kendisi veya ailesinden birisi oturmayacaksa kiracıyı çıkaramaz. İkinci senenin sonunda kiracı çıkmak isterse kontrat seneyi devriyesinden 3 ay önce ev sahibine iadeli taahhütlü bir mektup ile çıkacağını bildirmek zorundadır. Yapmaz ise 1 aylık kira tutarında ceza ödemek zorundadır.

3cü senesini doldurmuş bir kontratta yeni bir düzenleme karşımıza çıkar. O da kira kontratı artık 3+3+3 olmuştur. Yukarıda belirtildiği gibi ev sahibi kiracıyı kendi oturacağı nedeni dışında çıkartamaz. Kiracı yine yukarıda anlatıldığı gibi kontrat seneyi devriyesinden 3 ay önce iadeli taahhütlü mektupla bildirerek çıkışını yapabilir. Hiçbir cezası yoktur.

### GARANTİ
Yeni yasa çerçevesinde kira garantisi kontrat süresi ne olursa olsun 2 aylık kira bedeli + var ise 2 aylık ısınma ve su bedeli olarak tespit edilmiştir. Yeni yasa ile bu garanti bankada bir bloke hesaba yatırılacaktır. Elden verilmiş olan garantiler geçerli sayılmamaktadır. (Makbuzu olsa dahi) Bankada açılan bloke hesap kiracı adına olup, hiçbir şekilde tek imza ile açılmaz ya da kapatılamaz. Bu bloke hesabın getirdiği faizler kiracıya aittir.

### KİRA KONTRATLARININ KAYDI

Belçika’da kira kontratlarının resmi olarak kayıt edilmesi zorunluğu vardır. Bu işlem bedava olup hem ev sahibi hem de kiracı için büyük bir garanti oluşturur. Kayıtlı kira kontralarının mahkeme önünde değerleri diğerlerinden fazla olup kontratların üzerinde yapılabilecek tahrifat, değişikliklerin önüne geçer. Kayıt Brüksel’de 50, Avenue de la Régence BE-1000 adresinde yapılır.

### KİRACILARIN MECBURİYETLERİ
+ Kira kontratında belirtilen kişi sayısından fazla kişi evde oturamaz.
+ Yeni evli çiftin olan çocukları bu kurala tabii değildir ve ev sahibi herhangi bir değişiklik ya da kira arttırımı yapamaz.
+ Kiracılar evin sıcak su şofbeninin bakımını, muslukların contaları, giderlerin temizliği, kapı önlerinin ve evlerinin temizliği, çöplerin devamlı olarak atılmasından sorumludur.
+ Kiracılar, başka bir yazılı anlaşma yoksa kiralarını en geç her ayın 5’inde ödemek zorundadır.
+ Kiraladıkları eve girmeden önce kiracılar oturacakları ev için bir kira yangın sigortası yaptırmak zorundadırlar. (İsterlerse buna hırsızlık sigortası ekleyebilirler) (Bu sigortalar aylık olarak ödenebilir ve aylık fiyatı 15 ila 28 € arasındadır.) Bu sigortayı yaptırmamış olan kiracıların eve girmesine ev sahibi engel olabilir. Bu sigorta poliçesi kopyası her sene ev sahibine verilmek zorundadır.
+ Kiracılar ev sahibinin yazılı onayı olmadan ev içerisinde tadilat yapamazlar. (Duvar yıkmak, inşa etmek, oda ilave etmek vs.) Bu işlemler yapılırsa ev sahibi, kiracının çıkışında bunların eski haline döndürülmesini isteyebilir.
+ Kiraladıkları ev içerisindeki kapı veya pencerelerin camları kira süreci içerisinde kırılırsa kiracı bunları en kışa zamanda tamir ettirmek ile sorumludur.
EV SAHİPLERİNİN MECBURİYETLERİ
+ Ev sahipleri hiçbir neden ile (yangın hariç) kiraladıkları mülkün içerisine kiracının haberi olmadan giremezler. (Cezası 2 yıl hapistir)
+ Binada yapılacak herhangi bir tadilat için ev sahipleri kiracılarına en az 15 gün önceden bilgi vermek ve eve girilecek ise kiracının o gün evde bulunmasını sağlamak zorundadır.
+ Kalorifer, sıcak su, su, baca vs. gibi sorunlarda ev sahibi tamiratları kendisine bilgi verildiğinden 24 saat (Bu bilgi SMS ile verilebilir) içerisinde gerçekleştirmek zorundadır. (Bilgi verildikten sonra sorunlar giderilmezse giderilmeyen her gün için Sulh mahkemeleri kiracıya günlük olarak kiranın 1/30 + €50 ödenmesine karar vermektedir)
+ Bir binada her kiralanmış kat için özel bir posta kutusu bulunması mecburiyeti vardır. Bu posta kutularını yerleştirmek ev sahibinin mecburiyetidir.
+ Ev sahipleri kiralanan evin bütün anahtarlarını ve dış kapının 2 anahtar kopyasını kiracıya vermek zorundadır.
+ Ev olarak kiraya verilen mülklerin kadastro ödemeleri mal sahibi tarafından yapılır ve hiçbir şekilde kiracıdan istenemez.

Bu yazıyı hazırlarken bazı noktaları kısa olarak geçtik ve bazı konulardan da konuşmadık. Daha fazla bilgi isterseniz MOULIN asbl ile kontak kurarak bizler ile konuşabilirsiniz.
Teşekkürlerimizle